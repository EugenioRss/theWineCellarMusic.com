---
date: 2022-06-23
title: "WE"
description: "Tornare sulla retta via"
featured_image: https://res.cloudinary.com/eugenio-rossini/image/upload/v1657821059/theWineCellarMusic/arcade_fire_we_cover.webp
---
## Intro
Dopo 5 anni di lunghissima assenza gli Arcade Fire tornano a far parlare di sé con il nuovo disco: WE. 
Sono successe molte cose nel mondo dalla pubblicazione di *Everything Now* nel 2017, ma ad un primo ascolto sembra che WE possa essere un buon punto di partenza per ricapitolare questi anni assurdi trascorsi in loro assenza.
## Il disco
Avendo tra le mani la copia in vinile si capisce immediatamente che l'album è stato pensato per questo formato: un po' per strizzare l'occhio al ritorno preponderante dei 33 giri, un po' per affermare lo stile indie e alternativo che ha sempre contraddistinto la band canadese. I brani che compongono l'album sono stati suddivisi con un certo rigore  tra il lato A (che si chiama “I”) ed il lato B (che invece si chiama “WE”). Questa distinzione netta tra singolo e collettività si fa chiara man mano che prosegue l'ascolto: in "I" avviene la decostruzione della realtà che a partire dalla critica a ciò che ci circonda si riduce fino al singolo individuo; "WE" esprime invece quanto sia importante il valore della comunità, senza alcuna distinzione di sesso, razza o religione. Solo con questo processo è possibile riprendere il controllo di un’esistenza che sembra sfuggirci di mano.
*Age of Anxiety I* è il manifesto per eccellenza di tutto il primo lato. Al sentimento tipico degli Arcade Fire, reticenti all’ipertecnologia e all'iperconnessione già in tempi non sospetti, va ad aggiungersi un senso di sfiducia verso il futuro, minacciato costantemente da pandemie, guerre e crisi economiche. I media e i social network allontanano sempre di più l’individuo dalla realtà che lo circonda, isolandolo nelle proprie incertezze. Impossibile non notare il riferimento al periodo di isolamento forzato che tutto il mondo ha subito durante il periodo più duro della pandemia di Covid19 

> *"It's a maze (It's a maze) of mirrors (Of mirrors)*
>
> *It’s a hologram of a ghost*
>
> *And you can't quite touch it"*

La musica descrive a pieno uno stato di ansia continua. Il basso compulsivo techno fa da tappeto ritmico per tutto il brano, intervallato qua e là da campionamenti di sospiri spezzati. Anche la progressione armonica degli accordi non lascia spiragli di speranza e si attorciglia su se stessa finendo per ripetersi infinite volte.
*Rabbit Hole* è una tana claustrofobica e labirintica dove ci si perde e ci si smarrisce. Il riferimento è chiaramente al capolavoro vittoriano di Lewis Carroll “Alice's Adventures in Wonderland”. Il tema del buco nero che inghiotte e dissolve viene riproposto più volte durante l’album: per esempio,  in copertina viene mostrato un ingrandimento dell’occhio umano con al centro un’enorme pupilla nera; questa altro non è che una rappresentazione del buco nero supermassivo che sta al centro della nostra galassia (*Sagittarius A* è un’altra canzone dell’album). La ballad *End of the Empire I* sembra scritta per i titoli di coda di un film. Dal testo si evince che tutto ciò che era il sogno americano sembra destinato a finire sotto i colpi di una crisi climatica irreversibile 
> *“Watching the moon on the ocean*
>
> *Where California used to be*
>
> *It's not half bad, oh*
>
> *Spend half your life being sad, woah*
>
> *Well, don't be scared, oh-oh*
>
> *Just chronically impaired, oh-oh*
>
> *Just take my hand, oh-oh*
>
> *Standing at the end of the American Empire”*

Gli Stati Uniti ed il mondo intero vanno verso la dissoluzione inarrestabile sotto le note di questo brano, un po’ Requiem, un po’ Sgt Pepper. 
Mentre i testi dei brani sul lato “I” si susseguono diventando sempre più cupi e apocalittici, la musica sembra elevarci verso le stelle, facendosi più rarefatta. In questo processo di annullamento di tutto ciò che ci circonda (sulla falsa riga della “via del dubbio” di Cartesio) riusciamo a giungere allo stadio finale dove siamo solo noi di fronte alla musica, veicolo di salvezza e di astrazione. Il primo lato si chiude evocando un’atmosfera degna di 2001 Odissea nello spazio, stavolta però sono i Radiohead anziché Strauss ad ispirare la colonna sonora.
*Sagittarius A** infatti richiama *Kid A* , il quarto album dei Radiohead. Ma come accennavo prima, *Sagittarius A* è soprattutto il nome che è stato dato al Buco Nero Supermassivo che sta al centro della Via Lattea. 
> *“And the space where they say*
>
> *Heaven is has gone away*
>
> *Sagittarius A**
>
> *We'll see one day*
> *What's on the other side”*

Basta voltare il disco quindi per cambiare subito ambientazione. I due Inni di rinascita *The Lightning I* e *II*, sanciscono il cambio di stile e di tono del secondo lato. 

<iframe width="560" height="315" src="https://www.youtube.com/embed/qJiALpiqpk8" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>

Questi due brani sono veramente esplosivi e carichi di trasporto emotivo. Non a caso sono stati scelti come singoli e fatti uscire a marzo 2022. In quel periodo alcuni fortunati fan tra USA e Canada hanno ricevuto via posta una cartolina (già in *The Suburbs* gli stessi Arcade Fire avevano palesato l’amore per questa forma di comunicazione) con scritto “We Missed you” e le note del ritornello del singolo. Nella {{< rawhtml >}}<a href="https://www.arcadefire.com/news/article/#news-48151" target="_blank">pagina ufficiale</a> {{< /rawhtml >}} la stessa band ha dichiarato di essersi ispirata ad un canto di liberazione haitiano per realizzare il chorus. Wim e gli altri avrebbero ascoltato questo canto intonato direttamente dagli immigrati haitiani dopo le elezioni presidenziali del 2020, che hanno portato alla Casa Bianca il democratico Joe Biden. Elezione molto sentita e travagliata, soprattutto dopo i 4 anni di presidenza Trump, incentrata su toni forti, divisivi e discriminatori verso le minoranze che compongono gli Stati Uniti.
Con *Unconditional I (Lookout Kid)* e *Unconditional II (Race and Religion)* si sancisce definitivamente l’accoglienza totale ed incondizionata di tutto il genere umano, senza alcun tipo di discriminazione. L'amore per il genere umano *tout court*, senza confini o distinzioni. John Lennon docet. L'unico futuro possibile è quello senza divisioni tra persone o popoli, senza più guerre né confini.

<iframe width="560" height="315" src="https://www.youtube.com/embed/FdXRbOrsyRY" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>

La seconda parte di *Unconditional* inoltre ha come ospite l’ex-Genesis Peter Gabriel in duetto con Régine Chassagne. Il musicista britannico aveva già espresso simpatia e stima per gli Arcade Fire quando nel 2010 li aveva omaggiati arrangiando una cover di *My Body Is A Cage* nel suo *Scratch My Back*. Il tocco vocale di Gabriel nobilita ancora di più un brano già di per sé profondo e toccante.
Il disco si conclude con il brano che dà il titolo a tutto l’album.
## Considerazioni finali
Una volta tolto il disco dal piatto del giradischi rimangono dentro di me diversi sentimenti: in poco più di 40 minuti sono stati affrontati molti temi nella classica forma a cui Butler e Chassagne ci avevano abituato negli album precedenti. Stavolta però il sentimento che emerge e prevale sembra più toccante e suggestivo. Gli Arcade Fire sono tornati in carreggiata dopo la sbandata del 2017 e quello che ci hanno donato è un viaggio introspettivo che partendo dal nostro tempo torna ad una sonorità che risulta familiare ai fan della prima ora. I tanti orpelli baroccheggianti che ornavano le canzoni della band tuttavia scompaiono, lasciando spazio ad una semplicità eterea e disarmante. Insomma, quale miglior regalo potevano farci gli Arcade Fire dopo questi anni così strani passati in loro assenza?

## Spotify
{{< rawhtml >}}
  <br/>
  <p class="speshal-fancy-custom">
    <iframe style="border-radius:12px" src="https://open.spotify.com/embed/album/2sAePf08xIp4tnDlMUCV8B?utm_source=generator" width="100%" height="380" frameBorder="0" allowfullscreen="" allow="autoplay; clipboard-write; encrypted-media; fullscreen; picture-in-picture"></iframe>
  </p>
{{< /rawhtml >}}

## Dove acquistarlo

<div class="row">
    <div class="column">
      <div class="row">
        <h4> CD </h4>
      </div>
      <div class="row">
        <iframe sandbox="allow-popups allow-scripts allow-modals allow-forms allow-same-origin" style="width:120px;height:240px;" marginwidth="0" marginheight="0" scrolling="no" frameborder="0" src="//rcm-eu.amazon-adsystem.com/e/cm?lt1=_blank&bc1=FFFFFF&IS2=1&bg1=FFFFFF&fc1=000000&lc1=0000FF&t=thewinecell0e-21&language=it_IT&o=29&p=8&l=as4&m=amazon&f=ifr&ref=as_ss_li_til&asins=B09TWTDYQ8&linkId=87fb286a229c5ac89c77c126a2b887ac"></iframe>
      </div>
    </div>
    <div class="column">
      <div class="row">
        <h4> LP </h4>
      </div>
      <div class="row">
        <iframe sandbox="allow-popups allow-scripts allow-modals allow-forms allow-same-origin" style="width:120px;height:240px;" marginwidth="0" marginheight="0" scrolling="no" frameborder="0" src="//rcm-eu.amazon-adsystem.com/e/cm?lt1=_blank&bc1=FFFFFF&IS2=1&bg1=FFFFFF&fc1=000000&lc1=0000FF&t=thewinecell0e-21&language=it_IT&o=29&p=8&l=as4&m=amazon&f=ifr&ref=as_ss_li_til&asins=B09VRCLP3L&linkId=43915708bd18ee5fb66cfa9279abdbdc"></iframe>
      </div>
    </div>
</div>